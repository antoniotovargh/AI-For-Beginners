# YZ'ye Giriş

![Bir doodle'da yapay zekaya giriş içeriğinin özeti](../../sketchnotes/ai-intro.png)

> Çizim: [Tomomi Imura](https://twitter.com/girlie_mac)

## [Ders öncesi sınavı](https://red-field-0a6ddfd03.1.azurestaticapps.net/quiz/101)

**Yapay Zeka**, bilgisayarların nasıl akıllı davranışlar sergilemesini sağlayabileceğimizi inceleyen heyecan verici bir bilimsel disiplindir, ör. insanoğlunun yapmakta iyi olduğu şeyleri yapmak.

Başlangıçta bilgisayarlar [Charles Babbage](https://en.wikipedia.org/wiki/Charles_Babbage) tarafından, iyi tanımlanmış bir prosedürü, yani bir algoritmayı izleyerek sayılar üzerinde çalışmak üzere icat edildi. Modern bilgisayarlar, 19. yüzyılda önerilen orijinal modelden önemli ölçüde daha gelişmiş olmasına rağmen, hala aynı kontrollü hesaplama fikrini takip ediyor. Bu nedenle, hedefe ulaşmak için yapmamız gereken adımların tam sırasını biliyorsak, bir bilgisayarı bir şeyler yapmak üzere programlamak mümkündür.

![Bir insanın fotoğrafı](../images/dsh_age.png)

> Fotoğraf: [Vickie Soshnikova](http://twitter.com/vickievalerie)

> ✅ Bir kişinin fotoğrafından yaşını belirlemek, açık şekilde programlanamayan bir iştir, çünkü bunu yaparken kafamızın içinde bir sayıyı nasıl bulduğumuzu bilmiyoruz.

---

Bununla birlikte, nasıl çözeceğimizi açıkça bilmediğimiz bazı görevler var. Bir kişinin yaşını fotoğrafından belirlemeyi düşünün. Bir şekilde yapmayı öğreniyoruz, çünkü farklı yaştaki birçok insan örneğini gördük, ancak bunu nasıl yaptığımızı açıkça ifade edemediğimiz gibi bilgisayarı da bunu yapmaya programlayamayız. Bu tam olarak **yapay zeka**nın (kısaca YZ) ilgisinde olan türden bir görevdir.

✅ Yapay zekadan yararlanabilecek bazı görevleri bir bilgisayara yükleyebileceğinizi düşünün. Finans, tıp ve sanat alanlarını düşünün - bu alanlar bugün yapay zekadan nasıl yararlanıyor?

## Zayıf YZ ve Güçlü YZ

Bir fotoğraftan bir kişinin yaşını belirleme gibi, belirli bir insani problemi çözme görevi, **zayıf YZ** olarak adlandırılabilir, çünkü bir insanın yapabileceği gibi birçok görevi çözebilecek bir sistem değil, yalnızca bir görev için bir sistem oluşturuyoruz. Tabii ki, genel olarak akıllı bir bilgisayar sistemi geliştirmek, bilinç felsefesi öğrencileri için olanlar da dahil olmak üzere birçok açıdan son derece ilginçtir. Bu tür bir sisteme **güçlü YZ** veya **[Genel Yapay Zeka](https://en.wikipedia.org/wiki/Artificial_general_intelligence)** (GYZ) adı verilir.

## Zekanın Tanımı ve Turing Testi

**[Zeka](https://en.wikipedia.org/wiki/Intelligence)** terimiyle uğraşırken karşılaşılan sorunlardan biri, bu terimin net bir tanımının olmamasıdır. Zekanın **soyut düşünme** veya **öz farkındalık** ile bağlantılı olduğu iddia edilebilir, ancak onu tam olarak tanımlayamıyoruz.

![Kedi Fotoğrafı](../images/photo-cat.jpg)

> [Fotoğraf](https://unsplash.com/photos/75715CVEJhI) sahibi Unsplash'tan [Amber Kipp](https://unsplash.com/@sadmax) 

*Zeka* teriminin belirsizliğini görmek için şu soruyu yanıtlamayı deneyin: "Bir kedi zeki midir?". İddianın doğru olup olmadığını kanıtlarken evrensel olarak kabul edilmiş bir test olmadığı için, farklı insanlar bu soruya farklı cevaplar verme eğilimindedir. Fakat olduğunu düşünüyorsanız - kedinizi bir IQ testine sokmayı deneyin...

✅ Bir an için zekayı nasıl tanımladığınızı düşünün. Bir labirenti çözebilen ve yiyecek bir şeyler bulabilen bir karga zeki midir? Çocuk zeki midir?

---

GYZ hakkında konuşurken, gerçekten zeki bir sistem oluşturup oluşturmadığımızı anlamanın bir yolunu bulmamız gerekiyor. [Alan Turing](https://en.wikipedia.org/wiki/Alan_Turing) **[Turing Testi](https://en.wikipedia.org/wiki/Turing_test)** diye adlandırılan bir yol önerdi, ki zekanın bir tanımı gibi de davranır. Test, belirli bir sistemi doğası gereği akıllı bir şeyle - gerçek bir insanla karşılaştırır ve herhangi bir otomatik karşılaştırma bir bilgisayar programı tarafından aşılabileceğinden, bir insan sorgulayıcı kullanırız. Yani, bir insan metin tabanlı diyalogda gerçek bir kişi ile bir bilgisayar sistemini ayırt edemiyorsa - sistem akıllı olarak kabul edilir.

> St.Petersburg'da geliştirilen [Eugene Goostman](https://en.wikipedia.org/wiki/Eugene_Goostman) adlı bir sohbet botu, zekice bir kişilik numarası kullanarak 2014'te Turing testini geçmeye çok yaklaştı. Önce 13 yaşında Ukraynalı bir çocuk olduğunu söyledi, bu da metindeki bilgi eksikliklerini ve bazı tutarsızlıkları açıklayacaktı. Bot, Turing'in bir makinenin 2000 yılına kadar geçebileceğine inandığı bir ölçüm olan 5 dakikalık bir diyalogdan sonra değerlendiricilerin %30'unu insan olduğuna inandırdı. Ancak, bunun akıllı bir sistem yarattığımızı göstermediğini ya da bir bilgisayar sisteminin insan sorgulayıcıyı kandırmadığını anlamalıyız - sistem insanları kandırmadı, aksine bot yaratıcıları kandırdı!

✅ Hiç bir sohbet botu tarafından bir insanla konuştuğunuzu düşünerek kandırıldınız mı? Sizi nasıl ikna etti?

#YZ'ya Farklı Yaklaşımlar

Bir bilgisayarın insan gibi davranmasını istiyorsak, bir şekilde düşünme şeklimizi bilgisayar içinde modellememiz gerekir. Sonuç olarak, bir insanı zeki yapan şeyin ne olduğunu anlamaya çalışmalıyız.

> Zekayı bir makineye programlayabilmek için kendi karar verme süreçlerimizin nasıl çalıştığını anlamamız gerekir. Biraz iç gözlem yaparsanız, bilinçaltında gerçekleşen bazı süreçlerin olduğunu fark edeceksiniz – örn. bir kediyi bir köpekten düşünmeden ayırt edebiliriz - bazı süreçlerse ise akıl yürütmeyi içerir.

Bu soruna iki olası yaklaşım vardır:

Yukarıdan Aşağıya Yaklaşım (Simgesel Akıl Yürütme) | Aşağıdan Yukarıya Yaklaşım (Sinir Ağları)
---------------------------------------------------|------------------------------------------
Yukarıdan aşağıya bir yaklaşım, bir kişinin bir sorunu çözmek için akıl yürütme şeklini modeller. Bir insandan **bilgiyi** çıkarmayı ve onu bilgisayar tarafından okunabilir bir biçimde temsil etmeyi içerir. Ayrıca bir bilgisayarda **akıl yürütmeyi** modellemek için bir yol geliştirmemiz gerekiyor. | Aşağıdan yukarıya bir yaklaşım, **nöronlar** olarak adlandırılan çok sayıda basit birimden oluşan insan beyninin yapısını modeller. Her nöron, girdilerinin ağırlıklı ortalaması gibi davranır ve **eğitim verileri** sağlayarak yararlı sorunları çözmek için bir nöron ağını eğitebiliriz.

Zekaya başka olası yaklaşımlar da vardır:

* Bir **ortaya çıkan**, **sinerjik** veya **çoklu etmen yaklaşımı**, karmaşık akıllı davranışın çok sayıda basit etmenin etkileşimi ile elde edilebileceği gerçeğine dayanır. [Evrimsel sibernetik](https://en.wikipedia.org/wiki/Global_brain#Evolutionary_cybernetics)'e göre, zeka *başkalaşım-sistemi geçişi* sürecinde daha basit, tepkisel davranışlardan *ortaya çıkabilir*.

* **Evrimsel yaklaşım** veya **genetik algoritma**, evrim ilkelerine dayalı bir optimizasyon sürecidir.

Bu yaklaşımları dersin ilerleyen bölümlerinde ele alacağız, ancak şu anda iki ana yöne odaklanacağız: Yukarıdan aşağıya ve aşağıdan yukarıya.

### Yukarıdan Aşağıya Yaklaşım

**Yukarıdan aşağıya bir yaklaşımla**, akıl yürütmemizi modellemeye çalışırız. Akıl yürüttüğümüzde düşüncelerimizi takip edebildiğimiz için, bu süreci formüle dökmeye ve bilgisayar içinde programlamaya çalışabiliriz. Buna **simgesel akıl yürütme** denir.

İnsanlar kafalarında karar verme süreçlerine yön veren bazı kurallara sahip olma eğilimindedir. Örneğin, bir doktor bir hastayı teşhis ederken, bir kişinin ateşi olduğunu fark edebilir, öyle ki vücudun içinde bir miktar iltihap olabilir. Bir doktor, belirli bir soruna çok sayıda kural uygulayarak nihai teşhisi koyabilir.

Bu yaklaşım büyük ölçüde **bilgi temsiline** ve **akıl yürütmeye** dayanır. Bir insan uzmandan bilgi çıkarmak en zor kısım olabilir, çünkü çoğu durumda bir doktor neden belirli bir teşhis koyduğunu tam olarak bilemez. Bazen çözüm, açıkça düşünmeden kafasında ortaya çıkar. Bir fotoğraftan bir kişinin yaşını belirlemek gibi bazı görevler, hiçbir şekilde bilgi üzerinde oynama yapmaya indirgenemez.

### Aşağıdan Yukarıya Yaklaşım

Alternatif olarak, beynimizin içindeki en basit öğeleri, yani bir nöronu modellemeye çalışabiliriz. Bir bilgisayarın içinde **yapay sinir ağı** denilen bir yapı oluşturabilir ve ardından ona örnekler vererek problem çözmeyi öğretmeye çalışabiliriz. Bu süreç, yeni doğmuş bir çocuğun gözlem yaparak çevresini öğrenmesine benzer.

✅ Bebeklerin nasıl öğrendiği hakkında biraz araştırma yapın. Bir bebeğin beyninin temel unsurları nelerdir?

> | ML'ye ne demeli?        |      |
> |--------------|-----------|
> | Yapay Zekanın bazı verilere dayalı bir sorunu çözmek için bilgisayar öğrenmesine dayanan kısmına **Makine Öğrenmesi** denir. Bu derste klasik makine öğrenmesini ele almayacağız - sizi ayrı bir [Yeni Başlayanlar için Makine Öğrenmesi](http://aka.ms/ml-beginners) müfredatına yönlendiriyoruz. | ![Yeni Başlayanlar için MÖ](../images/ml-for-beginners.png) |

## YZ'nin Kısa Tarihi

Yapay Zeka, yirminci yüzyılın ortalarında bir alan olarak kullanılmaya başlandı. Başlangıçta simgesel akıl yürütme yaygın bir yaklaşımdı ve uzman sistemler - bazı sınırlı sorun alanlarında uzman olarak hareket edebilen bilgisayar programları - gibi bir dizi önemli başarıya yön verdi. Ancak, kısa süre sonra bu yaklaşımın iyi ölçeklenmediği anlaşıldı. Bilgiyi bir uzmandan çıkarmak, bir bilgisayarda temsil etmek ve bu bilgi tabanını doğru tutmak çok karmaşık görevlerdir ve çoğu durumda pratik olamayacak kadar pahalıdır. Bu, 1970'lerde [YZ Kışı](https://en.wikipedia.org/wiki/AI_winter) olarak adlandırılan döneme yol açtı.

<img alt="YZ'nin Kısa Tarihi" src="../images/history-of-ai.png" width="70%"/>

> İmge sahibi [Dmitry Soshnikov](http://soshnikov.com)

Zaman ilerdikçe, hesaplama kaynakları daha ucuz hale geldi ve daha fazla veri kullanılabilir hale geldi, böylece sinir ağı yaklaşımları, bilgisayarla görme veya konuşmayı anlama gibi birçok alanda insanlarla rekabet etmede büyük başarım göstermeye başladı. Son on yılda, Yapay Zeka terimi çoğunlukla Sinir Ağları ile eşanlamlı olarak kullanılmıştır, çünkü duyduğumuz YZ başarılarının çoğu onlara dayanmaktadır.

Yaklaşımların nasıl değiştiğini, mesela satranç oynayan bir bilgisayar programı yaratırken, gözlemleyebiliriz:

* Evvelki satranç programları aramaya dayalıydı - bir program, belirli sayıda sonraki hamle için rakibin olası hamlelerini açıkça tahmin etmeye çalışırdı ve birkaç hamlede elde edilebilecek en uygun konuma dayalı olarak en uygun hamleyi seçerdi. Bu, [alfa-beta budama](https://en.wikipedia.org/wiki/Alpha%E2%80%93beta_pruning) denen arama algoritmasının geliştirilmesine yön verdi.
* Arama stratejileri, arama alanının az sayıda olası hareketle sınırlı olduğu oyunun sonuna doğru iyi çalışır. Ancak oyunun başında arama alanı çok büyüktür ve algoritma, insan oyuncular arasındaki mevcut karşılamalardan öğrenilerek geliştirilebilir. Sonraki deneyler, programın bilgi tabanında oyundaki mevcut duruma çok benzeyen vakaları aradığı sözde [vakaya dayalı akıl yürütme](https://en.wikipedia.org/wiki/Case-based_reasoning)yi kullandı.
* İnsan oyunculara karşı kazanan modern programlar, sinir ağları ve programların yalnızca kendisine karşı uzun süre oynayarak - tıpkı insanların satranç oynamayı öğrenirken yaptığı gibi - kendi hatalarından oynamayı öğrendiği [pekiştirmeli öğrenme](https://en.wikipedia.org/wiki/Reinforcement_learning) üzerine kuruludur. Ancak bir bilgisayar programı çok daha fazla oyunu çok daha kısa sürede oynayabilir ve böylece çok daha hızlı öğrenebilir.

✅ YZ tarafından oynanan diğer oyunlar hakkında biraz araştırma yapın.

Benzer şekilde, (Turing testini geçebilecek) “konuşan programlar” oluşturmaya yönelik yaklaşımın nasıl değiştiğini görebiliriz:

* [Eliza](https://en.wikipedia.org/wiki/ELIZA) gibi bu türün ilk programları, çok basit dilbilgisi kurallarına ve girdi cümlesinin bir soru olarak yeniden formüle edilmesine dayanıyordu.
* Cortana, Siri veya Google Asistan gibi modern asistanların tümü, konuşmayı metne dönüştürmek ve niyetimizi tanımak için Sinir ağlarını kullanan ve ardından gerekli eylemleri gerçekleştirmek için bazı akıl yürütmeler veya açık algoritmalar kullanan karma sistemlerdir.
* Gelecekte, tamamen sinir tabanlı bir modelin diyaloğu tek başına idare etmesini bekleyebiliriz. En son GPT ve [Turing-NLG](https://turing.microsoft.com/) sinir ağları ailesi bu konuda büyük başarı gösteriyor.

<img alt="Turing testinin evrimi" src="../images/turing-test-evol.png" width="70%"/>

> İmge sahibi Dmitry Soshnikov, [fotoğraf](https://unsplash.com/photos/r8LmVbUKgns) ve [Marina Abrosimova](https://unsplash.com/@abrosimova_marina_foto), Unsplash

## Yakın Zaman YZ Araştırmaları

Sinir ağı araştırmalarındaki yakın zamanlardaki büyük büyüme, büyük halka açık veri kümelerinin kullanıma sunulmaya başladığı 2010 civarında başladı. Yaklaşık 14 milyon açıklamalı resim içeren [ImageNet](https://en.wikipedia.org/wiki/ImageNet) adlı devasa bir resim koleksiyonu, [ImageNet Büyük Ölçekli Görsel Tanıma Yarışmasını](https://image-net.org/challenges/LSVRC/) doğurdu. 

![ILSVRC Doğruluğu](../images/ilsvrc.gif)

> İmge sahibi [Dmitry Soshnikov](http://soshnikov.com)

2012 yılında, [Evrişimli Sinir Ağları](../../4-ComputerVision/07-ConvNets/README.tr.md) ilk olarak imge sınıflandırmada kullanıldı ve bu da sınıflandırma hatalarında önemli bir düşüşe neden oldu (neredeyse %30'dan %16.4'e). 2015 yılında, Microsoft Araştırma'nın ResNet mimarisi [insan düzeyinde doğruluk elde etti](https://doi.org/0.1109/ICCV.2015.123).

O zamandan beri, Sinir Ağları birçok görevde çok başarılı davranışlar sergiledi:

---

Yıl  | İnsana denklik elde edildi
-----|--------
2015 | [İmge Sınıflandırma](https://doi.org/10.1109/ICCV.2015.123)
2016 | [Sohbetli Konuşma Tanıma](https://arxiv.org/abs/1610.05256)
2018 | [Otomatik Makine Çevirisi](https://arxiv.org/abs/1803.05567) (Çince-İngilizce)
2020 | [İmge Altyazısı](https://arxiv.org/abs/2009.13682)

Geçtiğimiz birkaç yılda, BERT ve GPT-3 gibi büyük dil modelleriyle büyük başarılara tanık olduk. Bu, çoğunlukla, onları genel metin koleksiyonları üzerinde önceden eğitmemize ve daha sonra bu modelleri daha belirli görevler için özelleştirmemize olanak tanıyarak metinlerin yapısını ve anlamını yakalamak için modelleri eğitmemizi sağlayan çok sayıda genel metin verisi olduğu gerçeğinden kaynaklanmaktadır. Bu dersin ilerleyen bölümlerinde [Doğal Dil İşleme](../../5-NLP/README.tr.md) hakkında daha fazla bilgi edineceğiz.

## 🚀 Kendini Sınama

Yapay zekanın size göre en etkili nerede kullanıldığını belirlemek için internette bir tur yapın. Bir eşleme uygulamasında mı, yoksa bir konuşmadan metne hizmetinde mi ya da bir video oyununda mı? Sistemin nasıl inşa edildiği araştırın.

## [Ders sonrası sınavı](https://red-field-0a6ddfd03.1.azurestaticapps.net/quiz/201)

## Gözden Geçirme ve Bireysel Çalışma

[Bu dersi](https://github.com/microsoft/ML-For-Beginners/tree/main/1-Introduction/2-history-of-ML) okuyarak YZ ve MÖ'nün geçmişini inceleyin. O dersin veya bu dersin üstündeki eskiz notundan bir öğe alın ve evrimini bildiren kültürel bağlamı anlamak için daha derinlemesine araştırın.

**Ödev**: [Oyun Özeti](assignment.tr.md)
